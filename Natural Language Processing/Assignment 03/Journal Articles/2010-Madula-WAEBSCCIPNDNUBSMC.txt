









































F:\MALAY 22.2_APRIL 2010 (updated)\1st layout-- 041310\6-Madula.pmd


MALAY 22.2 (2010): 85-98

  ©  2010   Pamantasang De La Salle, Filipinas

www.ang_espasyong_bakla_sa_cyberspace.com
Isang Pagsusuri ng Diskurso ng Usapang Bakla
sa mga Chatroom
Rowell Decena Madula, PhD Candidate
Departamento ng Filipino, Pamantasang De La Salle
madular@dlsu.edu.ph

     Maraming hiwaga ang binubuo at inilalantad nang sabay ng makabagong teknolohiya sa
kasalukuyang panahon. Ang lawak ng teritoryo sa kamalayan na sinasakop ng cyberspace
sa pagbuo ng kaakuhan ng mga bayan at maging ng mga subkultural na grupo ay patuloy na
nararamdaman at nasasaksihan. Masalimuot ang pagbibigay-kahulugan at pag-unawa sa
pagiging bakla. Mula sa kaangkupan ng terminolohiyang gagamiting pantukoy sa mga “bakla”
hanggang sa usapin ng kalayaan at karapatan ng mga ito ay patuloy na isang diskursong
itinuturing na walang katiyakan at hangganan.
     Ang papel na ito ay isang pagtatangka na unawain ang proseso ng pagbuo ng identidad
ng mga bakla sa chatrooms bilang isang malay na selebrasyon ng kanilang sekswalidad.
Itinuturing na ito ay akto ng pag-aangkin ng espasyong matatawag na espasyong bakla.
Ang cyberspace bilang virtual na espasyo ay patuloy na lumalawak at nagbibigay-daan sa
paglalaan ng mga espasyo para sa mga partikular na identidad.
     Gamit ang iba’t ibang balangkas ng pagsusuri sa mga diskurso ng mga bakla sa chatrooms,
dinalumat ang mga pinagdaraanang karanasan ng paglalantad at asimilasyon ng mga bakla
tungo sa unti-unting pagkilala sa kanilang papel na gagampanan sa pagpapalaya ng sarili at
kapwa bakla. Nilalayon ng papel na itong isatinig ang mga bulong-bulungan ng mga bakla sa
kanilang nilikha at patuloy na nililikhang espasyong bakla sa cyberspace.

Mga Susing Salita: espasyong bakla, cyberspace, chatroom, bakla, panunuring malay sa
kasarian

Modern technology has been simultaneously forming and revealing many mysteries.
The extent of territory of consciousness occupied by the cyberspace in forming the
identities of nations and even of sub-cultural groups continues to be felt and seen.
Defining and understanding gays has become complicated. From the aptness of
terminologies used to depict gays to the issues of freedom and rights of gays remain a
discourse deemed without certainty and without an end.
This paper is an attempt to understand the process of forming the identities of gays in
the chatrooms as a conscious celebration of their sexuality. This is considered as an



86 MALAY TOMO XXII  BLG. 2

act of claiming a space which can be called a gay space. The cyberspace as a virtual
space continues to expand and provide space for particular identities.
Using various frameworks in analyzing the discourses of gays in the chatrooms, the
paper sought to discover their continuing experiences from coming out in the open
and belonging to slowly recognizing their role in freeing/liberating one’s self and
other gays. This paper aims to give voice to the murmurs of gays in the gay space
which they created and continues to create in the cyberspace.

Keywords: Queer Space, Cyberspace, chatroom, gay, discourse analysis

Ang kasaysayan ay isang buhay na tunggalian.
Ikinakahon ng mga aklat ang mga alaala ng
kahapon. Ngunit sa bawat panahon, nananatiling
nasa laylayan ang mga tala sa kasaysayan. Kabilang
na rito ang mga bakla. Kakaunti ang mga pahina
ukol sa mga baklang babaylan, mga baklang
propagandista, mga baklang rebolusyonaryo.
Maging ang salitang bakla ay patuloy na
hinuhusgahan ng panahon. Ngunit ang patuloy na
pagsasakasaysayan ng mga bakla kailan man ay
hindi na mapipigilan.

Sa araw-araw, ang bawat Pilipino ay mayroong
pinagsasaluhang karanasan kasama ng mga bakla.
Maaaring sa baklang gumupit ng kanyang buhok,
sa baklang artistang napapanood sa telebisyon
tuwing tanghali, sa baklang nakatabi sa bus, sa
baklang nagtitinda sa may kanto, sa baklang paring
nagmimisa sa parokya tuwing Linggo, o baklang
pulis na humuli sa isnatser ng iyong cellphone. Ang
iba’y hindi na kailangang lumayo upang maunawaan
ang sinasabing karanasan sa mga bakla, nariyan
ang lagi’t laging pagsasakasaysayan kasama ng
baklang kapatid, pinsan, kapitbahay, kaklase,
guro, katrabaho, amo, tito, lolo, o tatay.

Ang tanong ng isang estudyante, “Bakit ang mga
bakla, hindi naman nanganganak, pero dumarami?”
Dumarami nga ba ang mga bakla sa Pilipinas? O
matagal nang maraming baklang Pilipino, hindi nga
lamang natin nakikita at nararamdaman, o sadyang
hindi lang talaga sila nagpapakita at
nagpaparamdam?  Masalimuot ang kasaysayan ng
mga bakla sa Pilipinas, at sa modernong panahon,
patuloy pa ring umiinog ang diskurso ng mga bakla

sa pagtanggap, pagkilala, pagpapahalaga, at
paglaya.

Sa pagpasok ng panahon ng internet o
cyberspace, sinasabing nagiging madali ang mga
bagay at gawain na noo’y inaabot ng mahabang
panahon. Sa isang pindo t  lamang ay
masosolusyunan ang isang mabigat na tanong at
problema: Ano ang rainbow evolution? Saan mag-
aaplay ng trabaho? Sino ang pinakamayamang tao
sa buong mundo? Kailan lumubog ang Titanic?
Bakit naghiwalay sina Martin at Pops? Paano
makakakuha ng tiket papuntang Zamboanga? Kung
dati’y nagtitiyaga sa sulat at voice tape ang mga
taong nasa magkabilang dulo ng mundo upang
makapag-usap, ngayo’y pwedeng araw-arawin ang
pagcha-chat na may kasama pang webcam.

Maraming oportunidad ang ibinubukas ng
makabagong teknolohiya sa komunikasyon. Ang
paghahanap ng kababatang matagal nang hindi
nakikita, ang pangungumusta sa amang nasa
Amerika, at maging ang paghahanap ng bagong
kaibigan, asawa, at maging ng makakasama sa kahit
isang gabi lamang. Maaari na ring magka-diploma
nang hindi pumapasok sa eskwela dahil sa internet.
Maraming pagbabago ang hatid ng internet sa bawat
taong gumagamit nito. Malaki ang papel na
ginagampanan ng internet sa paghubog ng
kasaysayan ng ating lipunan.

Sa panitikang Filipino, ang mga baklang
karakter ay karaniwan nang matatagpuan sa mga
madidilim na sinehan sa Cubao, sa maiingay na bars
sa Malate, sa mauusok na kalsada ng Kamaynilaan,
sa mapuputing isla ng Puerto Galera, o sa mga



87WWW.ANG_ESPASYONG BAKLA SA CYBERSPACE.COM ROWELL D. MADULA

nakatagong kloseta ng kanayunan, kabukiran,
eskwelahan, at marami pang lugar. Ipinakikita ng
mga kwento ang masalimuot na buhay ng
pagtatago at paghahanap ng mga bakla ng
kanilang sarili, ng kanilang mamahalin, at ng
kanilang kalayaan. Subalit sa pagdating ng
internet, naging laganap at madali para sa
maraming bakla ang paglaladlad ng sarili, kahit
sa virtual na mundo lamang.

Marami ang maaaring gawin ng isang bakla
sa cyberspace. Una na rito ang pagcha-chat.
Mahusay ang pagpapakete ng mga chatroom sa
internet. Alam nito kung paano tutugunan ang
pangangailangan ng bawat taong gumagamit nito.
Layunin nitong pagtagpuin ang mga magkakalapit
at magkakalayong tao sa isa’t isa, depende kung
ano o sino ang iyong hinahanap. Maaaring batay
sa nasyonalidad, sa  propesyon, sa edad, sa
etnolinggwistikong pinagmulan, sa paboritong
pelikula, sa bisyo, sa hilig, o sa kasarian.
Maraming bakla ang nagtatagpo sa chatrooms
na inilalaan at ginagawang tambayan ng mga bakla
onlayn.

Kung wala namang ganang makipagbolahan
o makipagkwentuhan sa mga chatrooms, maaari
namang busugin ang mata ng mga bakla sa mga
larawan, sanaysay, balita, kwento, at  tula ng
kabaklaan mula sa websites at blogsites na binuo
ng/para sa mga bakla. Sinasabing sa virtual na
mundo ang lahat ay nagiging pantay. Ang
paniniwala sa katapatan ng mga tao rito ay isang
sugal. Kinakailangan ng pag-iingat sa mundong
ito. Kung maraming solusyon ang hatid nito,
marami ring problema ang maaaring ibigay nito.
Gayumpaman, nananatiling nasa mga bakla kung
paano nito tatanggapin at pagsasamantalahan ang
mga inihahaing oportunidad ng internet.  Hindi
maitatangging sa mga nakalipas na panahon,
naging mahalaga ang papel na ginagampanan ng
cyberspace sa pagbuo ng kasaysayan ng mga
bakla sa Pilipinas.

Layunin ng pag-aaral na ito na ilatag ang
lawak ng kapangyarihang nasasaklaw ng
cyberspace partikular bilang espasyo ng mga
bakla. Ipakikita sa papel na ito kung paano
binubuo ng mga bakla ang kanilang identidad at

komunidad sa espasyong kanilang inaangkin sa
cyberspace.  Ano nga ba ang papel na
ginagampanan ng teknolohiya sa paglalantad at
pagpapalaya sa mga bakla?

Pangunahing pagbabatayan ng mga paglalahad
ang mga usapan sa chatrooms na pinili ng
mananaliksik.  Bibigyan ng semant ikong
pagpapakahulugan ang mga pangalan, salitang
ginamit, at paraan at uri ng wikang namamayani sa
gitna ng usapan. Susuriin din sa pragmatikong
pagbasa ang mga mensaheng ipinopost o inilalagay
ng mga chatter sa loob ng chatroom. Lalapatan
naman ng panunuring kombersasyonal ang mga
usapan ng chatters sa chatroom kung nasaan sila.
Mula sa mga salita, kataga, at pangungusap na
matatagpuan sa chatrooms, susubuking ilabas ang
mga pagpapakahulugang magluluwal/nagluluwal ng
sinasabing espasyong binubuo at inaangkin ng mga
bakla sa cyberspace.

www.ang_panunuri_at/sa_kabaklaan.com
pagpapakahulugan sa kahulugan

Masalimuot ang proseso ng panunuri sa mga
teksto ng mga bakla. Sinasabi sa proseso ng
panunuring malay sa kasarian (PMK) ni Lilia
Quindoza Satiago, kinakailangang “isaalang-alang
ang kasaysayan, sapagkat kailangang isaalang-
alang ang relasyong panlipunan at relasyong
sekswal ng babae at lalaki (maging ng bakla’t
lesbiyana), sapagkat kailangang isaalang-alang ang
takdang kaligiran (179). Bagama’t nakatuon ang
PMK sa pagsusulong ng pambansang kaakuhan
ng kababaihan sa Pilipinas, magagamit din ang
pagsusuring ito upang tingnan ang mahalagang
papel na ginagampanan ng mga bakla at lesbiyana
bilang mga kasariang nasa laylayan. Bagama’t
sinasabing sa kasalukuyan ay tanggap na ang mga
bakla,  hindi maitat atuwang patuloy ang
diskriminasyon, ang pag-aapi, at pagsasaisantabi
sa mga bakla.

Sa naratibo ng kasaysayan ng bansa, ang teksto
ng mga bakla ay lubhang hindi napapansin. Ayon
kay Santiago, lubhang masalimuot ang proseso ng
PMK lalo pa’t malaking bahagi nito ang pag-uugat



88 MALAY TOMO XXII  BLG. 2

ng kaligirang pangkasaysayan at konteksto ng
konsepto ng isang kasarian. Sa librong Philippine
Gay Culture: the Last Thirty Years ni J. Neil
Garcia tinalakay ang sinasabing kasaysayan ng mga
bakla sa Pilipinas partikular sa pagtingin sa mga
salitang ginagamit na pantukoy sa nasabing
kasarian. Bagama’t naniniwala ang mananaliksik
sa kakulangan ng pag-aaral na ito batay sa
sinasabing pagsasaalang-alang sa ilang konteksto
at kaligirang pangkasaysayan, hindi na nilalayon ng
kasalukuyang papel na balikan ang kasaysayan ng
mga bakla. Katulad ng sinasabi ni Santiago,
mayroong mga panandang-bato na maaaring
maging muhon ng PMK. Mula rito, ang panahon
ng makabagong teknolohiya at paggamit ng internet
ang siyang panahon ng pagsasakasaysayan ng mga
bakla ang gagamiting panandang-bato sa diskurso
ng kabaklaan sa Pilipinas.

Binibigyang-diin sa PMK ang kondisyong pang-
ekonomiya o pangkabuhayan at ang pag-unlad ng
salaysay sa bisa ng produksyong pampanitikan sa
kasaysayan. Ang usapan ng mga bakla sa
chatrooms ang siyang magsisilbing teksto upang
makita ang sinasabing espasyong bakla na
nalilikha sa cyberspace. Magsisilbi ring gabay
sa pagsusuri ang ilang prinsipyong laganap sa
PMK: (1) basagin ang lumalaganap na istiryotipo
at  arket ipo sa homosekswalidad; (2)
makapaghawan ng landas tungo sa mapagpalayang
kaisipan at  kamulatan na tumutuligsa sa
heteropatriyarka at seksistang pananaw; (3)
magkaroon ng kamalayan ang mga bakla sa
tunguhin ng pagpapalaya na hindi nasasakdal sa
kalalakihan at  kababaihan, at  suriin ang
marhinalisasyon sa loob mismo ng itinuturing na
marhinalisadong grupo; (4) makaigpaw ang usapin
ng pagpapalayang pangkasarian sa usapin lamang
ng laman, sex, at sekswalidad; (5) maging
mapanuri sa kulturang inihahayag ng mga bakla
mismo bilang bahagi ng pagsulong ng politikang
bakla; at (6) makilala ang bakla na bahagi at
kaagapay sa pagpapaunlad sa iba’t ibang kilusang
panlipunan (Evasco et. al. xi-xii).

Bading, badaf, syoke, shokla, manay, madz,
shingha, gay, homosekswal, atseng, silahis,
bisikleta. Ilan lamang ito sa napakaraming

katawagang ginagamit upang tukuyin ang mga
bakla. Ngunit habang tumatagal, lalong humahaba
ang listahan ng mga salitang pantukoy sa mga bakla.
Sa chatroom, nadaragdagan pa ito sa paglalayong
maihatid ang klasipikasyon o uri ng kabaklaan na
mayroon ang isang bakla. Masalimuot ang diskurso
ng pagbibigay-depinisyon sa salitang bakla.
Marami ang dapat isaalang-alang dito: galaw,
pananalita, pananamit, hitsura, ari, lebel ng
pagkakalantad, at marami pang iba. Ang problema
sa pagbibigay ng tiyak na depinisyon sa salitang
bakla ay nakaugat mismo sa kalikasan ng kasarian
na dinamiko. Sa pagbabago ng panahon at lipunan,
nagbabago rin ang ating pagpapakahulugan.

Mula rito , subukin nat ing tingnan ang
pagbabagong hatid ng makabagong teknolohiya na
internet sa kalagayan at laban ng mga bakla sa
diskriminasyon. Paanong sa paggamit ng wika
(maging ng internet lingo) ay makikita ang
pagbubuo ng kaakuhan at  ident ipikasyon,
pagsusulong ng asimilasyon, at pagpapalaya sa
kanilang kasarian.

Sa paglipas ng panahon, maraming chatroom
at website ang binuo sa internet upang tumugon sa
pangangailangan ng mga bakla. Hindi maaaring
sabihin na sa aspektong ito ng kulturang popular,
ang mga tumatangkilik ang siyang umangkop ng
kanilang sarili sa produkto at serbisyong hatid ng
internet. Bagkus, masasabing ang internet mismo
ang hinubog ng mga bakla upang magsilbing kapaki-
pakinabang sa kanilang pagtangkilik nito.

Tat long chatrooms ang pinasok ng
mananaliksik. Ang mga ito ay masasabing
eksklusibo para sa mga bakla, dahil karamihan,
kung hindi man lahat, ng pumapasok dito ay mga
bakla. Karaniwan na ring paksa sa chatrooms na
ito ang iba pang usapin ng kabaklaan. Ang
www.downelink.com ay isang website para sa mga
bakla at lesbiyana. Ang mga miyembro nito ay
maaaring mag-chat depende sa kung anong paksa
ang nais nilang pag-usapan o bagay na nais nilang
mangyari. Sa homepage nito o sa simula pa lamang,
ipinapaalala na nito na ang downelink.com ay isang
“online LGBTQ community that provides ways for
people to interact with others through network of
friends.” Malinaw sa patalastas na ito na ang



89WWW.ANG_ESPASYONG BAKLA SA CYBERSPACE.COM ROWELL D. MADULA

website ay para lamang sa  lesbians, gays,
bisexuals, transsexuals, queers (LGBTQ).

Ang www.userplane.com ay mayroon ding
chatroom kahit na hindi miyembro nito ay maaaring
pumasok at makipag-chat. Bukas ito para sa lahat
ng nagnanais makipag-chat, na mayroong mga
ispesipikong chatroom para sa mga bakla. Ang
ikatlong chatroom ay ang www.salsalan.org na
karaniwan ay nagpo-post lamang ang mga
pumapasok dito at hindi talaga nag-uusap bilang
grupo. Sa kabuuan, mapapansing bagama’t pare-
parehong ito ay para sa isang partikular na kasarian,
ang bawat isa ay mayroon pa ring sari-sariling
dinamismo maging sa paggamit ng wika at espasyo.

www.username.com: ang gamit ng pangalan sa
identifikasyon at paglaladlad

Ang mga propagandistang sina Rizal, Jaena, at
del Pilar ay gumamit ng ibang pangalan upang itago
ang tunay na nagsulat ng matatapang na akdang
laban sa mga Kastila. Magpasahanggang ngayon,
maraming tao pa rin ang gumagamit ng ibang
pangalan upang itago ang kanilang tunay na
pagkatao. Sa chatrooms, mayroong karapatan at
kakayahan ang isang chatter na gumamit ng hindi
niya totoong pangalan.

Kung lalapatan ng pagsusuri, ang mismong
paggamit ng salitang bakla ay nagsusulong na agad
ng isang kulturang ang tingin sa kasarian ay
mababa, duwag,  takot ,  at  mahina.  Ang
terminolohiyang ito ay napakamakapangyarihan na
maging sa mga bakla ay nagkakaroon ng
diskriminasyon at pangmamaliit. Upang mabigyan
ng tiyak na delimitasyon ang salitang bakla, ang
chatrooms na papasukin upang suriin ang usapan
ay chatrooms na tiyak na para sa mga bakla, o
yaong pinupuntahan ng mga bakla. Ang lahat ng
mga biyolohikal na lalaking nasa loob ng chatroom
(dahil mayroong mga babaeng pumapasok din sa
chatrooms ng mga bakla) ay ipinagpapalagay na
mga bakla. Sa ganitong pamamaraan, mas magiging
madali ang pagtalakay sa diskurso ng kabaklaan.

Mula sa konsepto ng kababaihan ni Santiago,
masasabing ang kabaklaan ay lagi’t laging may

implikasyong politikal. Ito ay puwersang politikal
kaugnay ng kanilang kalagayan sa mga istruktura
ng kapangyarihan sa lipunan. Sa istrukturang ito,
makikita ang kawing ng patriyarka sa iba pang
umiiral na istruktura ng dominasyon. Kung
gayon, masasabing ang kabaklaan ay tumutukoy
sa mga bakla sa kanilang kalahatan na
kasangkot sa isang kilusan upang igiit ang
kanilang mga karapatan sa mga istruktura ng
kapangyarihan sa lipunan (Santiago 12).

Ang pangalan ng isang bagay, tao, o lugar ay
ginagamit upang ipantukoy sa pagiging indibidwal
nito sa isang lipunang binubuo ng iba’t iba at
maraming nilalang. Bagama’t mayroong mga
pagkakataon na magkaparehas ang pangalan, sa
chatrooms, hindi ito maaari. Ang isang pangalan
ay isang tao lamang ang maaaring gumamit. Dahil
dito, masasabing ang pangalang pinipiling gamitin
ng isang chatter ay maaaring paghalawan ng
pagkatao at kung paano ipinakikilala ng chatter
ang kanyang sarili sa loob ng chatroom.

Ang semantik ay pag-aaral ng kahulugan ng
mga salitang ginagamit sa isang komunikasyon.
Tinitingnan ang mga salita bilang mga simbolo
na mayroong kaakibat na mensaheng hatid.
Mahalaga sa pag-aaral na semantik ang
pagsasakonteksto ng mga kahulugang ibinibigay
sa mga salita. Sa pagkakataong ito, ang mga
kahulugang ibibigay sa mga ginamit na
usernames o nicknames ng chatters ay titingnan
sa konteksto na naglalayong makaengganyo sa
iba pang chatter at makapukaw ng kanilang
interes upang makipag-chat sa kanila ang mga
tao. Mula rito, ang usernames ng mga chatter sa
chatroom ay maaaring tingnan bilang tekstong
naglalaman ng mga kahulugan. Ito  ay
nagsisimbolo sa kanilang sarili at kahon na
naglalaman ng kanilang pagkatao, malay man o
hindi sa mga kahulugang maaaring sinasabi nito.
Ano-ano ang mga pangalang ginagamit ng mga
chatter at ano ang kahulugang nais nilang ipahatid
sa mga ito? Paano ito nakatatawag ng pansin ng
iba pang mga chatters?

Tingnan sa ibaba ang ilan sa mga pangalang
ginagamit ng mga chatter mula sa tatlong
chatrooms:



90 MALAY TOMO XXII  BLG. 2

 EL_INOCENTE

kim edison™

LoReNz

ar-ar

carl

Puja Gupta

MaDzMaDz

mhac

Ard HeArTLess NoBOdy

Athrun

Kero Kemcha

dee

MAC-book

Argelle

micu

mikki sang

no

userplane.com

greatvoice78

zlj

anonymous26890451

Hebie-Jebies

hardfrank

anthony27

bluboi1

lestat019

PRINCEROCK

burat888

CK_JEANS

xxtt69

vincentx

ejhaye21

crusader-x

chewsmall

Cubes_25

simplecute

nyahaha

chinito20

uncut_26mkt

gossip_guy

bulacan_boi

kikuchi

food4u

gallery

Guest0261

single_22

jenjetBRB

penshoppe-boi

cigsmoker

chatfun

cebumassage

FratBro

fossil_fuel

Smock

up4meet

niceghuy

motuspropio

friends-onli

adfadfK

Huda

Maxkeebles

bratboy

wacom

Animoazul

DFGH00

malate_now

wannaplaypar

SpreadIt

CAM2CUM

PAKME

nOuwmahn

 downelink.com salsalan.org



91WWW.ANG_ESPASYONG BAKLA SA CYBERSPACE.COM ROWELL D. MADULA

Sinasabing sa chatrooms, maaaring lumikha ng
pagkatao na iba sa totoong pagkatao ng chatter,
ibang pangalan na maaaring iba sa mayroon ding
chatter. Mapapansin na marami sa chatters ang
gumamit lamang ng mga simpleng pangalan na
maaaring siyang tunay na pangalan ng mga ito.
Halimbawa ay sina LoReNz, ar-ar, carl, mhac,
argellera at mikki sang. Kung ang pag-aaral na
ito ay ginawa tatlong taon na ang nakaraan,
maaaring walang mga ganitong pangalan na
mababasa, dahil karamihan ng chatters kundi man
lahat, ay nagnanais na itago ang kanilang sarili.
Ngunit dahil sa pagpapalayang ibinibigay ng
cyberspace, marami na sa kanila ang gumagamit
ng simpleng pangalan, kundi man totoong pangalan.
Bukod dito, karamihan sa mga pangalan na
ginagamit sa downelink.com ay mga simple o
malikhain lamang na pagbibigay ng pangalan sa
kanilang sarili. Ito ay dahil sa ang downelink.com
ay isang weblog site kung saan ito ay direktang
sinasabi na ang mga miyembro nito ay maaaring
bakla, lesbyana, o bisekswal. Hindi katulad ng
friendster at ng iba pang weblog na halo-halo ang
kasarian at sekswalidad ng mga miyembro.

Isa sa mga dapat isaalang-alang sa pagpili ng
pangalang gagamitin sa chatroom ay kung paaano
ito makapang-eengganyo sa iba pang chatter upang

ang isang chatter ay kausapin at makuha ang interes
ng iba pa ring chatter. Ilan sa mga maaaring gawin
ay ang paglalagay ng ilang impormayon tungkol sa
chatter.  Ang iba’y nilalagyan ng numero ang
kanilang pangalan na karaniwang ginagamit upang
ipahiwatig ng kanilang edad tulad nina anthony27
at ejhaye21. Mahalagang tukuyin ang edad ng mga
chatter dahil maaaring ang masyadong pagiging
bata o pagiging may edad ay makaapekto sa bilang
ng nais makipag-usap sa iyo. Ang numerong ito ay
maaari ring petsa ng kanilang kapanganakan o mula
sa isang paboritong petsa sa kanilang buhay.

Maaari rin namang isama ang lugar sa kanilang
pangalan upang matukoy ang layo o lapit ng mga
taong maaaring nais makipagkita sa kanila matapos
makipag-chat na siyang isa sa mga layunin nito.
Nariyan sina john21sj mula sa San Juan,
cebumassage, bulacan_boi,  malate_now,
taguig_myplace at CUBAO_FUN. Ang mga lugar
na ito ay nagbibigay ng ideya sa chatters sa loob
ng chatroom kung malayo o malapit lamang ang
mga ito sa kanilang kinaroroonan, na magbibigay
ng ideya tungkol sa posibilidad ng personal na
pakikipagkita. Ang ilan naman ay gumagamit o
naglalagay ng pangalan ng produkto sa kanilang
nickname tulad nina MAC-book, penshoppe-boi
at CK_JEANS nang sa gayo’y malaman kung ano

CUBAO_FUN

S-Xnow

tristan08

taguig_myplace

kalbo6

signalvill

salbahe

boyhottie

CDhi

Bedspacer

thomak

sTRIPteaser

john21sj

str8m4effem

amtofTWO



92 MALAY TOMO XXII  BLG. 2

ba ang mga bagay na maaaring magkatulad na
gusto ng mga nagcha-chat. Gayundin, malalaman
din ng ibang chatters kung sosyal o jologs ba ang
mga taong ito batay sa produktong kanilang piniling
idikit sa pangalan.

Mayroon ding mga pangalan ang nagbibigay ng
mga pisikal na katangian ng chatter tulad nina
kalbo6 at chinito20. Ang pagiging kalbo, chinito,
payat, maskulado, matangkad, maputi, at iba pang
pagsasalarawan ng pisikal na anyo ng isang chatter
ay makapagbibigay ng ideya sa iba kung ano ba
ang hitsura ng kanilang kausap.  Gayundin, ang
bawat chatter ay mayroong mga partikular na
hitsurang kanilang hinahanap mula sa kanilang mga
ka-chat.  Samantala, ang iba naman ay isang
pangkalahatang deskripsyon ng kanilang pagkatao
ang ginagamit sa pangalan tulad nina boyhottie at
simplecute. Ang pagsasabi ng isang chatter na siya
ay hottie o kaya ay simple at cute ay makatutulong
upang makakuha ng interes mula sa ibang chatters.

Maliban dito, may iba pang katangian ng chatter
ang ipinahihiwatig ng nicknames na maaaring
makapagbigay ng kaunting ideya sa mga tao at
makapukaw ng kanilang interes tulad nina
Animoazul,  f ratBro,  greatvoice78,
EL_INOCENTE at bratboy. Si Animoazul ay
maaaring Atenista o Lasalista batay sa kanyang
pangalan, na ibig sabihin mula siya sa
prest ihiyosong paaralan.  Si f ratBro  ay
nagpapahiwatig na isang fratman, ibig sabihin
miyembro ng isang grupo na karaniwang iniuugnay
sa kamachohan. Si greatvoice78 ay maaaring
maganda ang boses; at inosente naman o wala pang
muwang si EL_INOCENTE. Samantala, mayroon
ding chatters ang gumagamit ng nicknames na
nagpapakita ng bisyo tulad ni cigsmoker at layunin
nila sa pakikipag-chat tulad nina chatfun at
friends-onli na maaaring mayroong kaparehong
bisyo o layunin sa iba pang chatters.

Marami mang dahilan kung bakit nagchachat
ang mga tao, marami sa mga pangalan ang
kakikitaan ng sekswal na konotasyon at
pakahulugan. Nariyan sina uncut_26mkt,
wannaplaypar, SpreadIt, CAM2CUM, PAKME,
str8m4effem, xxtt69, burat888 at hardfrank.
Ang salitang uncut ay tumutukoy sa hindi

pagkakaputol o pagkakagupit, at sa pagkakataong
ito ay tumutukoy sa hindi pa pagkakatuli ng chatter.
May mga lihim at bukas na paanyaya ang mga
pangalang ginamit  ng chat ters na ito .  Si
CAM2CUM ay nag-aanyaya sa chatters na
mayroon siyang camera habang nagchachat na
handang makipagsabayan sa pagsalsal sa ibang
may camera rin. Si PAKME naman ay nag-aanyaya
para sa pakikipagtalik, si wannaplaypar ay nais
makipaglaro sa sinumang maaari niyang tawaging
par o pare. At ang larong ipinapahiwatig nito ay
hindi tumbang preso o chess, kundi isang larong
sekswal. Samantala, si str8m4effem ay nag-
aanyaya sa sinumang effeminate na baklang nais
makipag-chat o makipagtalik sa isang straight na
lalaki (ngunit dahil batay sa ibinigay na pakahulugan,
kahit sinasabi niyang siya ay straight, ito ay
ipinapalagay lamang sa superficial na lebel). Ang
69 ni xxtt69, ang burat ni burat888 at hard ni
hardfrank ay may malinaw na sekswal na
pakahulugan.

www.asl_pls.com: ang paglalantad ng
ikinahong kaakuhan

Isa sa mga katangian ng chatroom, sama-sama
sa iisang lunan ang chatters. Karaniwang dito muna
nagtatagpo ang mga tao bago sila mag-usap nang
dalawahan o ang tinatawag na private messaging
(PM). Sa chatroom o forum ay nagpo-post o
naglalagay ng mga mensahe ang  chatters na
karaniwang tumutukoy sa mga klase o uri ng tao
na nais nilang maka-chat nang pribado. Bilang
panimulang linya, layunin rin nitong mapukaw ang
interes ng mga tao upang sila ay kausapin nang
pribado. Maaaring may kausap ang isang chatter
nang pribado habang patuloy na naglalagay ng
mensahe sa chatroom. Narito ang ilan sa mga
mensaheng pinili ng mananaliksik batay na rin sa
paggamit ng wikang Filipino sa salsalan.org dahil
dito ay karaniwang hindi magkakakilala ang mga
tao, di tu lad ng sa downelink.com at
userplane.com. Kung kaya’t ang mensaheng ipuno-
post nila rito ang siyang magtatakda ng kanilang
kapalaran sa pakikipag-chat.



93WWW.ANG_ESPASYONG BAKLA SA CYBERSPACE.COM ROWELL D. MADULA

Ayon sa Gricean pragmatics, ang bawat
mensahe ay mayroong kahulugan para sa mga
nagsasalita o speaker meaning. Ito ay nasa
kontekstong kung paano ito tatanggapin ng mga
kausap niya. Malinaw sa mga chatter na ang bawat
sabihin nila ay mayroong mensaheng
ipinapakahulugan lalo pa’t silang lahat ay nasa loob
ng isang chatroom na para sa mga bakla. Sa
pagkakataong ito, inaaasahan na ang intensyon ng
speaker ay maunawaan ng kanyang mga kausap.
Bagama’t hindi direktang sinasabi ng chatter ang
kanyang intensyon,  mauunawaan ito  sa
pamamagitan ng pagbibigay-kahulugan gamit ang
pragmatiks.

Tatlo ang inilagay na mensahe ni chewsmall23.
Mapapansin na mayroon lamang binagong ilang
salita ang chatter na ito sa kanyang tatlong mensahe.

chewsmall23: sino str8 tripper maliit
etits??? hehe…trip tayo sa place mo. 23m
cubao/anonas

chewsmall23: sino str8 tripper trip
magpajackoff  ang magpalick???
hehe…punta ako sa place mo…23mcubao
proj2,3 nearby…discreet trip

chewsmall23 : sino str8 tripper trip magpalick
at magparim??? hehe... punta
ako sa place mo. . .  23mcubao proj2,3
nearby... discreet trip

Ayon rito, si chewsmall23 ay naghahanap ng
isang str8 tripper o isang “tunay na lalaki” na nais
lamang mag-trip kasama ng isang bakla. Bagama’t
ipinapakahulugan nitong hindi bakla ang kanyang
hanap, ipinagpapalagay pa ring ang lahat ng naririto
ay bakla. Samakatuwid, nagkakaiba lamang sa
kilos, hitsura, at ugali. Ang isang str8 tripper ay
baklang mukha at kilos lalaki pa rin. Sa una’y ang
hinahanap niya ay maliit na etits lamang kaya
marahil ang kanyang username ay chewsmall23.
Sinundan ito ng kung sino ang trip magpajackoff
at magpalick at sinundan pa ulit ng sinong trip
magpalick at magparim. Dahil sa paggamit ng
unlaping mag-  sa  mga salita,  ito  ay
nangangahulugang ang chatter ang siya mismong
gagawa nito at pupunta siya mismo sa lugar na ito
na malapit lamang sa Cubao, Proj.2 at 3 na

pawang matatagpuan sa Lunsod ng Quezon. Si
chewsmall23 ay maaaring 23 taong gulang at isang
discreet trip o hindi halatang bakla at trip lamang
ang mga ganitong gawain.

Isa sa mahahalagang elemento sa pagtatalik ay
ang lugar kung saan ito gagawin. Kung kaya’t sa
mga chatroom, hindi man direktang sinasabing
“magtalik tayo,” ang mismong pagsasabing
mayroong lugar ang chatter ay nangangahulugang
maaaring gawin ang pagtatalik sa kanyang lugar.
At kasama na rin dito ang mensahe na ang nais
niyang maka-chat sa mga sandaling iyon ay yaong
may kakayahang magpunta sa kanyang lugar.
Halimbawa:

bulacan_boi: cno taga bulacan dito?? Or cno
gustong pumunta dito samin?? 35mins far
from cubao lang to…

S-Xnow : sino manda area... sino horny dyan.
got place here

Mapapansin na maging ang layo mula sa
Bulacan at Cubao ay ibinigay pa ni bulacan_boi
dahil karaniwang taga-Metro Manila ang mga nasa
chatroom at kapag sinabing Bulacan, aakalaing
malayo ito. Samantalang tinatanong din ni S-Xnow
kung sino ang horny na nangangahulugang alam
na ng chatters ang kanilang gagawin kapag pumunta
sa kanyang lugar. Kay sTRIPteaser naman, ayaw
niya ng mga pasaway.

sTRIPteaser : para sa mga gwapo at astig j.o.
trip tau sa mandaluyong. bawal pasaway!!!

Ano ang kahulugan ng “pasaway?” Ito ay ang
mga taong maaaring nagbabago ng isip sa mga
napagkasunduan o hindi tumutupad dito .
Halimbawa ay nagsabing makikipagkita, iyon pala
ay hindi, o kung nakipagkita nga subalit hindi naman
pumayag sa kanilang napagkasunduang gawin. Ang
paanyayang ito ni sTRIPteaser, kapag tinugunan
ay hindi na maaaring atrasan.  Samantala, makikita
naman sa mensahe ni kalbo6 ang detalyado niyang
pagsasalarawan ng kanyang pisikal na anyo at
magpapakita lamang ng larawan sa mga mayroon
lamang na larawan ding ipakikita. Mapapansin ding
pre ang tawag niya sa mga nasa chat, ito ay



94 MALAY TOMO XXII  BLG. 2

nagpapahiwatig na hindi siya halatang bakla dahil
ito ang karaniwang tawagan ng mga lalaki. Ibig
sabihin, binibigyan ng ilusyon ang baklang chatters
na ang kanilang kausap ay isang tunay na lalaki.
Ipinaalala rin niyang ayaw niya sa chubs o medyo
may katabaan.

kalbo6 : 5-7 130 medblt  moreno balbon
semikal here. got pic for trade only. mack
me pre.  yung discreet  lang.  no chubs.
www.guys4men.com/members /1101020
stamesa/mandaluyong

Kung si kalbo6 ay mayroong larawan, ang
hanap naman ni frOst_m ay may camera na willing
mag show up, o handang magpakita ng kanyang
hitsura at  ginagawa. Samantalang si
Wannaplaypar ay handa naman manlibre kung
masarap kasama at masarap sa kama .
Gayundin, pare rin ang tawag niya sa mga ka-chat
niyang walang bahid ng kabaklaan. frOst_m : cno
may cam dito na willing mag show up... cute
guy di to. . .  gve me ur ym id. . .  thanx
Wannaplaypar : movies or anything nice and
naughty. ..looking for a buddy na walang
bahid...i dont mind treating u out pare kung
masarap ka kasama at masarap sa kama

Kung ang hanap ng mga naunang ka-chat ay
mga taong magpupunta sa kanilang lugar o maaaring
makatalik, iba naman ang hanap nina gallery at
bedspacer. Si gallery ay kaibigan lang ang hanap,
samantalang masahista naman ang kay bedspacer.
Maaaring totoong kaibigan lang ang hinahanap ni
gallery, lalo pa’t karamihan sa mga baklang tago
ay walang mapagsabihan o mahingahan ng kanilang
tunay na saloobin. Gayumpaman, malinaw na may
iba pang dahilan kung bakit masahista ang hanap
ni bedspacer. Maaaring dahil masakit talaga ang
kanyang katawan, o dahil may masahistang
nagbibigay pa ng ibang serbisyo na nasa chatroom.

gallery: hnp lang friend…19 cainta…an1
bedspacer : may masahista ba d2?

Mula sa mga kahulugan ng mga salitang
ginagamit ng chatters sa kanilang pakikipag-usap,
nagkakaroon ng paghubog sa depenisyon ng

salitang bakla o ano/ sino nga ba ang bakla.
Mayroong baklang lantad, may tago, hindi halata,
walang bahid, o nagtatrabaho bilang masahista, at
iba pa. Subalit mayroon nga bang lalaking nagti-
trip lang at nakikipagtalik sa kapwa niya lalaki at/
o sa bakla sa loob ng chatroom? Maituturing bang
bakla ang mga lalaking ito?  Sa dinamiko ng
kabaklaan, karaniwan nang konsepto na sa
relasyon ng parehong kasarian, mayroong role-
playing, at ayon nga kay Garcia, ang lalaki ay lalaki,
at ang bakla ay ang babae. Pero kung titingnan
ang mga mensahe sa chatroom, walang ganitong
role-playing sa relasyon. May iilang direktang
naghahanap ng baklang may pagkiling sa partikular
na posisyon o lebel ng paglalantad, pero ang lahat
ng mga chatter na ito ay bakla pa rin.

www.chat_tayo.com : ang mensahe bilang
teksto ng asimilasyon

Maraming mapag-uusapan sa mga usapan sa
chatrooms. Ang chatroom sa maikling panahon ay
naging isang espasyo ng mga salita at usapang ito.
Buhay ang mga salita sa mga chatroom, ang mga
ito ay humihinga. Hindi sila nananatiling mga salita
lamang. Ito ay yumayabong, namumulaklak, at
nanganganak. Lumilikha at umaangkin ng espasyo
ang mga bakla sa cyberspace.

Sa chatroom, bagama’t hindi personal na
nagkikita ang mga magkakausap, mauunawaan
mula sa kanilang mga kombersasyon ang relasyong
namamagitan sa kanila. Sa conversation analysis
(CA), binibigyang-pansin ang palitan ng mensahe
o pagtatalastasan ng mga partisipant sa isang
usapan. Mula sa mga usapan, tinitingnan kung
paano nakaapekto ang lunan ng kanilang usapan,
sa mga paksang kanilang tinatalakay, o ang mga
terminong kanilang ginagamit.  Mapapansin din sa
mga kombersasyon ang paggamit sa registers ng
wika sa internet.

Sa userplane.com at downelink.com na
chatrooms, inaasahan na marami sa mga
magkakausap ang matagal nang magkakakilala.
Maaaring sila ay matagal nang nag-uusap o nagkita
na rin nang personal. Maaari ring tingnan ang



95WWW.ANG_ESPASYONG BAKLA SA CYBERSPACE.COM ROWELL D. MADULA

larawan ng kausap o ang kamera kung mayroon
siya. Kaya’t kung papansinin, mayroong mga
pinag-uusapan ang maaaring hindi mauunawaan ng
iba pang kasali sa usapan, lalo pa’t kung ito ay
bago lamang sa chatrooms na ito. Dahil sa
dinamiko ang chatroom, maaaring obserbant
lamang ang ilang mga partisipant sa chatroom.
Gayumpaman, maaari pa rin silang maglagay din
ng kanilang mensahe rito na makapagtatakda ng
kanilang kapalaran, muli, sa chatroom.

Makikita na bagama’t maraming tao ang sabay-
sabay na nag-uusap sa chatroom ng userplane.com,
may mga partikular na mga taong nag-uusap na
may mga tiyak na paksang pinag-uusapan.
Halimbawa, kinakausap ni Hebie-Jebies sina
rice76 at hardfrank. Ang sabi ni Hebie-Jebies:
rice76 kahit lunukin mo pa si brix wala ako
paki…tigilan mo ko…seryoso ako sa sinabi ko
sau last time na sinundan naman niya ng kanyang
pagpansin sa mensahe ni hardfrank: hubarin mo
na kasi lahat eh at sinundan pa muli ng Hebie-
Jebies: hardfrank ito pa isa . Makikita na
mayroong pinapanood sa kamera ang mga nag-
uusap, isang tao na maaaring nagpapakita ng
kanyang katawan at mayroon lamang ilang saplot
sa katawan. Masasabi ring marami nang kakilala
si Hebie-Jebies sa chatroom na ito dahil sa
kanyang sumunod na mensaheng Hebie-Jebies: hi
trust at sa dami pa ng chatters na sabay-sabay
niyang kinakausap at pinapansin.

Hindi katulad ng mga halatang bago sa chatroom
at wala pang masyadong kakilalang si bluboi dahil
sa pagpapapansin sa kanya ni anthony27: HELLO
BLUBOI na agad din niyang sinagot ng bluboi:
hello lamang. Kung si bluboi ay matagal na sa
chatroom na ito, maaaring may mga partikular na
mga tanong ang ibabato sa kanya, at hindi simpleng
hi at hello lamang.  Pinansin naman ni lestat019:
hello daw ang mensaheng ito na nagpapahiwatig
na siya ay nagseselos sa ginawang pagpansin ni
anthony27 kay bluboi. Maging si PRINCE ROCK
ay mukhang bago lamang sa chatroom dahil sa
kanyang mensaheng PRINCE ROCK: d2 lang
boring na ipinahahatid sa lahat ng mga nasa
chatroom. Marahil ay dahil sa hindi siya makasabay
sa usapan ng mga tao rito kaya niya nasabing

boring ang chatroom na ito. Samantala, sa mensahe
ni burat888: ZUMA UNG AHAS MO NKWLA
HEHEHEHEH  dalawa ang maaaring
pinatutungkulan nito, ang ahas na mayroon sa
balikat ng karakter na si Zuma sa komiks, ang iba
pang “ahas” na mayroon ang isang lalaki. At
malinaw sa konteksto ng chatroom na ang huli ang
pinatutungkulan nito.

Tatlong minuto matapos ang mga ganitong
usapan, mapapansin na nagpatuloy pa rin ang ilang
paksa na kanilang pinag-uukulan ng pansin. Ang
mga mensahe ni hardfrank ay patungkol pa rin sa
kanyang pinanunood na “show” dahil sa mensaheng
hardfrank: sige bukaka at hardfrank: sige pa d
makita ehhhhhhh na siya pa ring pinapansin ni
Hebie-Jebies: loko ka hardfank na kanyang
sinundan ng Hebie-Jebies:  haha  na
nangangahulugang hindi siya seryoso sa pagpuna
sa mga mensahe ni hardfrank sa kanyang
pinanunood, bagkus siya ay natutuwa lamang dito.
Samantala, patuloy pa rin ang pagpapansin ng ilang
tao kay bluboi, isa na rito si burat888: HI
BLUBOI na patuloy pa ring pinupuna ng
nagpapapansin din ni lestat019: hello daw blu at
lestat019: hi daw blu. Sa mga mensaheng ito ni
lestat019 ,  masasabing maging siya ay
nagpapapansin din kay bluboi.

Samantala sa downelink.com, mas marami ang
nakikilahok sa mga usapan. Mayroong 26 chatters
ang nagpapalitan ng mensahe at nag-uusap sa loob
ng chatroom.  Ang sabi ni EL_INOCENTE: BED
O MAFIA? na tumutukoy sa bars sa Malate na
kilalang puntahan ng mga bakla. Bagama’t
mayroong iba pang mensaheng sumunod dito mula
sa ibang tao, malalaman na ang kanyang kausap
ay si LoReNz: DON’T USUALLY BED LANG
AKO na kanyang pang inulit na LoReNz:
USUALLY BED LANG AKO * EL na saka
lamang sinagot  ni EL_INOCENTE: AOK
LORENZ .  Tinanong naman ni LoReNz si
EL_INOCENTE kung saan siya nagpupunta na
sinagot naman nito na sa Mafia lang dahil first time
pa lamang nito sa Malate. Mula rito, mapapansin
naman ang pagsali sa usapan ni Kero Kemcha:
PARTLY MEJO PANGSTRAIGHT NA PANG BI
NA PANG GURLALU ANG MUSIC NG



96 MALAY TOMO XXII  BLG. 2

MAFIA na tinanong ni LoReNz: DAMI BA CUTE?
Bilang chatroom ng mga bakla, ang pag-uusap

tungkol sa mga lugar na maaaring personal na
magkikita-kita ang mga nasa chatroom ay
karaniwan nang pinag-uusapan dito. Sa ganito ring
mga lunan napag-uusapan ang iba pang mga bagay
at karanasan na maaaring pagsaluhan ng mga
bakla. Nariyan din ang pag-usapan ang mga
larawan (MAC-book: CHECK OUT CLUB
MAFIA OFFICIAL PHOTOS BY SEXY TIMES
CREW), ang mga grupo (Ard HearTLess
NoBOdy: mover & motion ba name ng grupo
nila komik?) at maging ang tungkol sa career o
trabaho ng mga bakla (kim edison™: jaire you
think kaya ko mag team leader? Parang its too
scary, kasi ukoh mahagard).

www.sa_loob_at_labas_ng_cyberspace.com:
pagbubuo ng espasyo

Ang cyberspace ay isang virtual na mundo na
nagbibigay ng mga espasyo para sa iba’t ibang
grupo ng tao. Ito ay nagiging lunsaran ng
pagsasama-sama ng mga taong maaaring
pinagbubuklod ng katayuan sa buhay, propesyon,
hilig, paboritong artista o palabas, ng kanilang mga
kinakain, ng nasyonalidad, pisikal na kaanyuan, at
maging ng kanilang sekswalidad. Bagama’t
sinasabing sinasadya ang pagpapalulong ng mga
tao sa cyberspace upang patuloy itong gamitin at
kumita, nagbubukas din ito ng maraming
oportunidad sa mga tao.

Mula sa mga pagsusuring isinagawa sa pangalan,
mga mensahe, at sa mismong kombersasyon ng
mga taong gumagamit sa chatrooms na para sa mga
bakla, masasabing mayroong nagaganap na pag-
aangkin ang grupong ito sa espasyong ibinibigay
ng cyberspace. Ang kanilang mga pangalan ay
nakaangkla sa kung paano nila nais makapagbigay
ng impormasyon tungkol sa kanilang pagkatao sa
kanilang mga ka-chat. Samantala, ang mga
mensaheng kanilang ipono-post o inilalagay ay
naglalaman ng mga kahulugang nakabatay sa
intensyon ng nagsasalita o ng chatter. Mula rito,
isinasakonteksto ng mga nagbabasa ng mensahe

ang nais ipahiwatig na kahulugan nito. At mababasa
rin sa mga kombersasyon ng m chatters ang
relasyon o ugnayang namamagitan sa mga ito. Ang
mga paksang tinatalakay ay karaniwan nang
pumapaksa sa mga bagay, lugar, at karanasang
pinagsasaluhan o maaaring pagsaluhan ng mga
bakla. Masasabi na nga bang mayroong espasyong
inaangkin ang mga bakla sa virtual na mundo ng
cyberspace?

Ayon kay Danilo Lichauco, ang espasyo ay
maituturing na isang sisidlan, ito ay ang kaganapan
ng paglalagay ng mga bagay-bagay sa isang sisidlan
(6-7). Ang espasyo ng bakla ay sinasabing malapit
sa kanluraning konsepto ng queer space ni Aaron
Betsky.

Ayon sa kanya, nakikita niya ang queer
space bilang espasyo ng queers, na ang
pangunahing papel ay lugar na ginaganapan
ng jouissance o orgasm. Tumutukoy rin ito
sa espasyong nilikha at ginagamit ng mga
queers. Kaakibat din ito, ayon kay Betsky,
ang pagtingin sa espasyong queer bilang
espasyo na nagsisilbing tanghalan ng araw-
araw na pakikipagtunggalian ng mga gay/
queer sa mundo  ng heterosekswal.
Pinalalawig pa rin ni Betsky ang kaisipan ng
queer space bilang manipestasyon ng gayong
pakikibaka at  ang nagaganap na
pagbabagong kaakibat  ng mga
pagpupunyaging maiangat ng gay ang
kanyang karapatan sa mundo (17).

Malinaw sa pagpapakahulugang ito na ang
queer space ay lunan ng pagtatagpo at pag-
uugnayan ng mga bakla. Bagama’t sinasabi nitong
pangunahing layunin ng mga bakla rito ay may
bahid ng pagnanasa at sekswal na pangangailangan
na makikita sa mga mensaheng ipino-post ng
chatters sa salsalan.org, ibang lebel naman ng
ugnayan ang mababasa mula sa kombersasyon ng
chatters sa downelink.com at userplane.com.
Ipinahihiwatig lamang nito na maaaring lumabas sa
sekswal na usapan ang mga bakla sa cyberspace.

Makikita rin sa depinisyong ito ni Betsky ang
patuloy na pagtatahi ng espasyo ng mga bakla sa



97WWW.ANG_ESPASYONG BAKLA SA CYBERSPACE.COM ROWELL D. MADULA

mundo ng heterosekswal, sa kabilang banda,
maaari rin itong tingnan bilang hiwalay na mundo,
isang nakapagsasariling mundo ng mga bakla.
Nakikita sa mga usapan na hindi nakukulong sa
espasyo ng cyberspace ang ugnayan ng mga
baklang pumapasok dito. Nagiging ekstensyon ng
kanilang virtual na espasyo ang mga materyal na
espasyong nakalaan sa kanila sa labas ng
cyberspace. Nariyan ang bars, mga pagdiriwang,
o maging sa trabaho na maaaring magsama-sama
at bumuo ng personal na relasyon ang mga bakla.

Isinusulong din ni Edson Roy Cabalfin Jr. ang
paggamit ng salitang espasyong bakla bilang
espasyong may pagka-eksklusibo sa bakla at sa
gawaing kabaklaan. Ang espasyong ito ay
pagmamay-ari ng mga bakla (191). Mula rito, ang
sinasabing paglikha at pag-aangkin na ito ng mga
bakla ng kanilang espasyo sa cyberspace, ano ang
ibinubunga ng ganitong pagsasama-sama at
direktang komunikasyon sa pagitan ng mga bakla
bilang isang grupong nakabatay sa kasarian?
Mayroon bang kamalayang bakla sa espasyong
bakla sa cyberspace?

Hindi maitatangging naging matagumpay ang
mga bakla sa kanilang pagbubuo ng sinasabing
cyber queer space, bagama’t ang kalikasan ng mga
ito ay hindi pa ganoon ka-progresibo, ito ay isang
hakbang sa pagbubuo ng kanilang kilusang
magsusulong ng kanilang karapatang pangkasarian,
pang-ekonomiya, at pampolitika. Hindi dapat
ikatakot na marami sa chatrooms ang nagbibigay
ng espasyo sa mga bakla para sa kanilang mga
sekswal na aktibidad, ito ay bahagi ng proseso ng
pagtataas ng kanilang antas ng kamalayan. Higit
sa lahat, ang kanilang sekswal na oryentasyon ang
pangunahing nagbubuklod sa kanila bilang isang
grupo. Subalit  inaaasahan ding hindi sila
makukulong sa ganitong paggamit ng espasyong
mayroon sila sa cyberspace.

Ayon kay Rommel Rodriguez, “iba ang
konsepto ng kamalayan sa pagkilala o kaalaman.
Sa konsepto ng kamalayan, kinikilala na mayroong
dapat isulong na ideolohiya, paniniwala, at politikal
na motibasyon. Ibig sabihin, may batayang
panunuri sa lipunan kung saan humuhugot ng mga
konseptong maaaring bumuo sa ipinagpupunyaging

kamalayan, at sa puntong ito, ang kamalayang bakla
(160).” Nagkakaroon nga ba ng kamalayang bakla
sa cyberspace? O sadyang kamulatang
pangkasarian lamang ang nakukuha ng mga bakla
mula sa mga espasyong kanilang nililikha at
inaangkin sa cyberspace?

Ang pagbubuo ng identidad ay naisasakatuparan
ng mga bakla sa cyberspace. Ang kanilang mga
pangalan, mula sa simpleng pangalan, numero,
produkto, pisikal na katangian, lunan, o kahit pa
man ito ay may sekswal na konotasyon, ay isa pa
ring pagbubuo ng identidad, pag-uugnay ng sarili
at pagbibigay-kahulugan nito. Samantala, ang mga
mensaheng kanilang ipino-post ay nagbibigay ng
mga ideya sa kung ano ang dahilan at motibo ng
chatters sa pakikipag-chat. Bagama’t masasabing
karamihan sa mga ito ay may sekswal na batayan,
maaaring ito ay simpleng paghahanap lamang ng
iba pang t aong kapareho nila ng mga
pinagdaraanang karanasan. Ang paghahanap ni
gallery ng kaibigan sa loob ng chatrooms ay isang
asimilasyon sa mga taong kagaya niya na biktima
ng diskriminasyon at pagsasamantala sa labas ng
virtual na mundo ng cyberspace.

At kung susubaybayan naman ang mga pag-
uusap at kombersasyon ng chatters sa loob ng
chatrooms, mapapansin na ang mga paksang
kanilang t inatalakay ay nakaugat  sa mga
karanasang bakla na kanilang pinagsasaluhan. Ang
paghahanap ng bars na pinupuntahan ng mga bakla,
sa mga bidyo na tumatalakay sa kabaklaan, mga
trabahong pinapasok ng mga bakla, at iba pang
karanasang pinagsasaluhan ng mga bakla ay
nagpapahiwatig ng pagbubuo ng mga bakla ng
kanilang sariling komunidad, ng kanilang sariling
espasyong ipinagkakait ng materyal na mundo sa
kanila. At ito ay isang hakbang sa pagkokonsolida
ng kanilang grupo na inaasahang bubuo ng kanilang
kamalayan.

Napakabilis ng panahon ngayon. Ang mga
bagay at gawain ay napabibilis sa isang pindot
lamang ng keyboard ng kompyuter. Bagama’t ang
mga materyal at pisikal na elemento ng eksistens
ng mga tao ay patuloy sa pag-unlad, nararapat
lamang na huwag kalimutan ang progresibong
pagsulong ng ating kamulatan at kamalayan.



98 MALAY TOMO XXII  BLG. 2

Matagal nang marami ang mga bakla sa lipunang
Pilipino. Hindi na makaiiwas at makatatanggi ang
ating bayan sa mga karanasang bakla. Nasa kamay
na ng mga bakla kung paano ang pagsira ng mga
pag-iisip na patuloy na nagkukulong at nagkakahon
sa mga karapatan at kalayaang dapat ay tinatamasa
ng bawat mamamayan, anuman ang kulay, hitsura,
kasarian, kinakain, iniinom, sakit at marami pang
iba na maaaring magbukod at magbuklod sa mga
mamamayan. Sa loob at labas ng cyberspace,
kinakailangan ang pag-aangkin ng mga bakla ng
kanilang kaakuhan, karapatan, at kalayaan.

TALASANGGUNIAN

Baytan, Ronald et. al. Bongga ka ‘day! Pinoy gay
quotes to live by. Quezon City: Milflores
Publishing Inc., 2002. Inilimbag.

Betsky, Aaron. Queer Spaces: Architecture and
Same-Sex Desire. William Morrow and Co.,
1997. Inilimbag.

Cabalfin Jr., Edson Roy. Mala-baklang Espasyo
sa Arkitektong Filipino: Estetika, Morpolohiya,
Konteksto.  Tabi-tabi sa Pagsasantabi:
Kritikal na Tala ng mga Lesbyana at Bakla
sa Sining, Kultura at Wika. Evasco, Eugene
et. al. UP Press, 2003. Inilimbag.

Evasco , Eugene et .  al.  Tabi-tabi sa
Pagsasantabi: Kritikal na Tala ng mga
Lesbyana at Bakla sa Sining, Kultura at
Wika. UP Press, 2003. Inilimbag.

Garcia, J. Neil. Philippine Gay Culture: the Last
Thirty Years, binabae to bakla, silahis to
MSM. UP Press, 1996. Inilimbag.

Lichauco, Danilo. “A Comparative Analysis of
Western and Philippine Spatial Systems:
Towards the Development of Philippine
Architecture.” National Symposium on
Philippine Architecture and Design. Sentro
ng Arkitekturang Pilipino. Inilimbag.

Rodriguez, Rommel. “Lampas sa Pita ng Laman:
Mga Imahe at Talinghaga tungo sa Kamalayan
at  Krit isismong Bakla.”  Tabi-tabi sa
Pagsasantabi: Kritikal na Tala ng mga
Lesbyana at Bakla sa Sining, Kultura at
Wika. Evasco, Eugene et. al. UP Press, 2003.
Inilimbag.

Santiago, Lilia Q. Tungo sa Panunuring Malay sa
Kasarian: Mga Panimulang Batis. Sa Ngalan
ng Ina: Sandaang Taon ng Tulang Feminista
sa Pilipinas 1889-1989. UP Press,1997.
Inilimbag.


